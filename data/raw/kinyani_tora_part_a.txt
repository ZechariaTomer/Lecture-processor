טוב רבותי היקרים אנחנו בעזרת השם יתברך 12 ימים לעומר שהם שבוע אחד וחמישה ימים, ברוך השם רוצים לעשות כמה שיותר. קנייני התורה כמה שיותר, לנצל את הימים הקדושים הללו, ובשביל לדעת לנצל אותם היטב, צריך להכיר אותם היטב. ולדעת בעצם את כל המעלות והסגולות שיש בהם. אז בעזרת השם יתברך. אנחנו נעסוק היום בכמה סוגיות נפלאות, ובכלל, עכשיו בספירת העומר ששייכות לזמן הזה. בעיקר אנחנו נתמקד בעזרת השם בעניינים של קנייני התורה, דהיינו שאנחנו יודעים שהמשנה בפרקי אבות אומרת בפרק ו' שבמ"ח קניינים, במ"ח דברים התורה נקנית. ומאוד חשוב להבין את העומק שלהם מכיוון שכתוב במפרשים שמ"ח קניינים הללו הם כנגד כל יום ויום מספירת העומר, מהמ"ח ימים, היום המ"ט זה הכללות של כולם ביחד. ואז חג השבועות זה קבלת התורה, ואי אפשר לזכות לקבלת התורה אם לא זוכים לקניינים שלה, זה צריך לדעת, רבותיי, את הדברים הללו. וכך רבנו חיים בן עטר הוא לדוגמה כותב בפרשת בחוקותי בפירוש שלו על התורה אור החיים הקדוש. הוא כותב שם באחד מהפירושים שלו על פרשת בחוקותי (ידוע שהוא כותב על תחילת הפרשה מ"ב פירושים. וכל פירוש על הפסוק הראשון אם בחוקותיי תלכו וכו', וממש רבנו חיים בן עטר הפלא ופלא כמעיין המתגבר וכנהר שאינו פוסק. לא יאומן כי יסופר עד כדי כך שכותבים שהרי לא היו לו צאצאים לאור החיים הקדוש. ואמר אחד מגדולי האדמו"רים, כמדומני בשם רבי פנחס מקוריץ. שהוא אמר שמי שמסתכל על הפירוש שלו אור החיים הקדוש על התורה, מבין למה לא היו לו ילדים. שאלו אותו מה הפירוש, הוא אמר, שהרב מרוב העמל שבתורה שלו הוא נתן את כל כוח המוליד שבו בתורה שלו. כל כוח ההולדה. לא נשאר אפשרות להביא ילדים. זה דבר שאי אפשר לשער ולתאר, אבל מצינו כדוגמתו בגמרא במסכת יבמות בדף ס"ג שהגמרא שמה אומרת שמי שאין עוסק בפריה ורביה כאילו שופך דמים, ויש דעה אחרת, כאילו ממעט את הדמות. ובן עזאי אומר שאני אומר שמי שלא עוסק בפריה ורביה גם כאילו שופך דמים וגם ממעט את הדמות אמרו לו סליחה סליחה סליחה. יש נאה דורש ונאה מקיים יש נאה מקיים ולא נאה דורש. לא כל אחד יודע לדרוש, אבל לפחות הוא מקיים. אבל כבודו אחר המחילה. נאה דורש ואין נאה מקיים, אמר להם בן עזאי ומה אעשה ונפשי חשקה בתורה. מה פירוש ומה אעשה ונפשי חשקה בתורה? אז מי שיסתכל שם בבן יהוידע של הבן איש חי יראה שבן עזאי בעצם אומר להם אין לי אפשרות להביא ילדים מרוב שחשקה נפשי בתורה אין לי כוח ההולדה. אין! ומי שחושב שבן עזאי לא נשא אישה הוא טועה. גמרא במסכת כתובות בדף ס"ג מפורש הוא נשא את הבת של רבי עקיבא ורחל. רק מה? אצלם היה מנהג שקודם מארסים שזה בעצם קידושין, זה לא כמו היום אירוסין שמקבלים מתנות, הכלה מקבלת איזה תכשיטים ובמקומות מסוימים גם שוברים צלחת. רבותיי פעם בזמנם האירוסין זה כוונה קניין. כמו קידושין שאנחנו עושים היום קידושין זה אירוסין, רק אנחנו עושים את הקדושין ואת הנישואין שזה החופה במעמד אחד. ואצלם היה את האירוסין שזה הקידושין הרי את מקודשת לי, ולאחר מכן היו נותנים זמן מסוים, ומתכנסים עוד הפעם ומבצעים את הנישואין, כך היה. ובן עזאי קידש את הבת של רבי עקיבא ושל רחל. רק מה? בתקופה הזאת בין האירוסין לנישואין, אז החתנים היו הולכים ללמוד תורה עד שחוזרים לנישואים. ובן עזאי הלך ללמוד. והוא הלך ללמוד והוא המשיך ללמוד והמשיך ללמוד... עד שהוא לא ביצע את החלק השני של הנישואין כי כבר לא היה אפשרות. ומה אעשה ונפשי חשקה בתורה? אין לנו הבנה רבותיי, אין הבנה, אבל זה בעצם מה שכותבים לנו המפרשים שיש אפשרות כזאת שבן אדם מרוב השקידה שלו בתורה מבטל כוח ההולדה, הכל הופך להיות בחידושים בתורה. רבותיי, תחשבו לעצמכם. קחו גדולי הדור בדורות האחרונים היו שקדנים מופלאים, ממש שקדנים מופלאים. אבל היו להם ילדים, הקימו משפחות, אז למה בן עזאי לא יכל? מה אתם מבינים שהרמת שקידה של בן עזאי זה לא ברמות שאנחנו מבינים. אין לנו הבנה. ואכן הגמרא אומרת בסוף מסכת סוטה משמת בן עזאי בטלו שקדנים. וזה גם רבנו חיים בן עטר בבקשה רבי פנחס מקוריץ אמר שמי שמעיין בפירוש שלו אור החיים על התורה ובכלל בחידושים שלו בתורה שלו, פרי תואר על יורה דעה, ראשון לציון, אתה רואה את גודל העמל והיגיעה שלו, שמרן החיד"א עליו השלום, שבצעירותו זכה ללמוד אצל אור החיים הקדוש. הוא אומר שליבו של הרב היה מבעית בעיון, וקדושתו הפלא ופלא. אי אפשר לשער ולתאר. ולכן אומר רבי פנחס מקוריץ לא היה לו צאצאים, כי הוא נתן את כל כוח המוליד שבו בתורה. אנחנו בשיעורים בצדקת הצדיק הסברנו שמי שמסתכל בספרים של רבי צדוק מבין שהוא הדין, ממש, וגם רבי צדוק לא היו לו ילדים). לעניינינו, אור החיים הקדוש בפירוש שלו על פרשת בחוקותי הוא כותב מ"ב אופנים. ושמה באופן התשיעי שלו באות ט' הוא כותב אם בחוקותיי תלכו, הוא אומר שלא כל הרוצה לקנות תורה ישיג את קניינה אלא באמצעות המ"ח דברים, והוא מה שאמר כאן אם בחוקותיי תלכו אם אתם חפצים להשיג התורה התנאי הוא ואת מצוותי תשמור ועשיתם אותם, והוא מסביר שמה מה הכוונה ואת מצוותי תשמרו ועשיתם אותם מה זה כפילות הלשון הזו? אומר רבינו חיים בן עטר שבממ"ח קניינים שהתורה נקנית בהם, יש שם דברים שצריך להישמר לא לעבור עליהם. להישמר לא לעבור עליהם, מיעוט שיחה, מיעוט תענוג, מיעוט שינה. ויש דברים שצריך לעשות אותם, עריכת שפתיים, שימוש חכמים וכו', אז יש בדברים הללו דברים שצריך להימנע ויש דברים שצריך לעשות. אומר הרב מה שכתוב את מצוותי תשמורו תשמורו זה להישמר לא לעשות. ועשיתם אותם זה דברים שצריך לעשות אותם בפועל הלכה ולמעשה, כך כותב שמה הרב, ושיהיה ברור שכותבים רבותינו המפרשים, שכמו קניינים שאם אני רוצה לקנות דבר מסוים, אז אני צריך לעשות בו קניין, צריך לעשות בו משיכה, הגבהה, קניין חליפין קניין אגב. אני צריך לעשות איזשהו מעשה קניין על מנת שזה יהיה שלי. אי לאו הכי זה לא שלי, לא זכיתי בו. אז בתורה הקדושה, רבותיי, יש את קנייני התורה אם הוא לא מתנהג לפי מה שכתוב שמה בפרקי אבות. ממילא שיהיה ברור שהוא לא יכול לעשות קניין בתורה, התורה היא לא שלו. הוא לא יכול לזכות אליה. אז כמה זה חשוב לדעת את קנייני התורה ולהבין אותם!
עכשיו תראו. קנייני התורה הללו זה דווקא פה בספירת העומר, ודאי שזה שייך לכל השנה כולה, אבל אני אראה לכם שיש לכך שייכות מיוחדת לספירת העומר, ולא רק בגלל שזו הכנה לחג השבועות, שזה בעצם מתן תורה. אבל זה לב הדבר, יש כאלו שחושבים אבל רגע, אבל עכשיו ספירת העומר, אז אנחנו צריכים אולי לעסוק יותר בדברים שבין אדם לחברו, ספירת העומר! מי שאומר את השאלה הזאת וטוען את הטענה הזאת, מעיד הדבר שהוא לא למד או לא זוכר מה הם המ"ח קניינים שהתורה נקנית בהם. אתם יודעים כמה קניינים יש בתורה שזה בעניינים של בין אדם וחברו? אני אראה לכם דוגמה כמה. לדוגמה, כתוב השמח בחלקו, אז ממילא הוא לא יבוא לקנאות באחרים זה אחד מקנייני התורה. אהוב אוהב את המקום, אוהב את הבריות, זאת אומרת לא רק מספיק שהוא אוהב את המקום אלא קניין בפני עצמו הוא, אוהב את הבריות, אוהב את הצדקות, אוהב את התוכחות, אוהב את המישרים, מתרחק מן הכבוד. כל הדברים הללו הם מקנייני התורה, ויש עוד. אז לכן צריך לדעת שהדברים הם קשורים זה בזה, ומה הסיבה? הסיבה היא מאוד מאוד פשוטה. התורה שלנו - אומר המהר"ל מפראג בנתיבות עולם נתיב התורה - היא לא חכמה גשמית, היא חכמה רוחנית. והחכמה הזאת ניתנת לנו מאת השם יתברך. והקדוש ברוך נותן את חכמת התורה למי שהוא רואה בו כלי ראוי שמקיים את המצוות של התורה בין בעניינים של אדם למקום, בין בעניינים של אדם לחברו. זאת אומרת, זה לא עכשיו איזה לימוד של חכמה חיצונית שבן אדם עכשיו יכול לחרוש על החומר וללמוד ולעשות ואז הוא ידע, אפילו אם הוא מושחת במידות שלו, לא! אצל התורה שלנו אם הוא מושחת במידות לא יהיה לו תורה. תגידו מה, אבל הנה יש פלוני אלמוני, תראה מה זה שולטים בתורה מצטטים מקורות והמידות שלהם מושחתות. אז איך? מה ההסבר רבותי היקרים? אתם יודעים מה ההסבר? הרב שך אמר שאנשים לא מבינים מה זה גדלות בתורה, הוא אומר יש אנשים שלא יודעים מה זה תורה, מה זה גדלות בתורה, והם מעידים על מישהו אחר שהוא גדול בתורה, איך אתה יכול להעיד על מישהו שהוא גדול בתורה? אם אתה לא מבין מה זה? הוא אומר מה לצטט מקורות זה נקרא גדלות בתורה? זה גם מחשב יודע לעשות. הנה עוד מעט הבינה המלאכותית מתפתחת. אתה תראה, יכול להיות איזה רובוט יגיד לך כתוב שם כתוב שם כתוב שם כתוב שם ואין לו לב ואין לו רגש ואין לו כלום. אין לו כלום. אז מה? גדלו בתורה רבותיי זה להרגיש! רבי יוחנן כי מטי להאי קרא הוה בכי . זה לדעת לרדת לעומק הדבר, לשורש הדבר לדעת לדמות מילתא למילתא זה לדעת לשמוע איזושהי שאלה חדשה בהלכה באיזה דור שאלה שמתחדשת בדבר שאף אחד עדיין לא דן בו ולדעת איך לדון בו על פי שורשי התורה, ולדעת לדמות מילתא למילתא בצורה מדוייקת, קולע על השערה ולא יחטיא. הדברים האלו, אתם לא תמצאו באנשים שהם נגועים ואנשים שהם משובשים בדעות שלהם או במידות שלהם לא תמצאו דבר כזה לעולם. 100%. בית שמאי ובית הלל, שניהם היו מושלמים במידות. אבל בית הלל קצת יותר. ענוותנים, גמרא מסכת עירובין דף יג: בית הלל זכו שנקבעה הלכה כמותם. תגידו: רגע רגע, אבל שמעתי מאחורי הפרגוד שלעתיד לבוא יהיה הלכה כבית שמאי? זה שאלה יפה, משמע, וגם אלו ואלו דברי אלוקים חיים ואם לעתיד לבוא יהיה כבית שמאי. ואפילו ידוע הדבר שיש בספרי חסידות שמסבירים שבית שמאי זה האמת לאמיתה עד כדי כך! אז אני לא מבין, הנה בבקשה, אף על פי שבית הלל היו ענוותנים יותר לעתיד לבוא שזה עולם האמת יותר, יהיה ההלכה כבית שמאי. אתם יודעים מה ההסבר? ההסבר שבית הלל היו יכולים להודות לבית שמאי אנחנו מסכימים בית שמאי שהלכה יהיה כמותכם, אבל זה לא עכשיו, זה לא בתקופה שאנחנו נמצאים עכשיו, זה יהיה לעתיד לבוא! בית שמאי על זה הם חלקו, בית שמאי אמרו לא לא! עכשיו כבר צריך להתנהג ככה, לא זה טעות זו הייתה הטעות. לפעמים הטעות רבותיי, זה לא רק טעות בהלכה אלא זה טעות מתי צריך לנהוג את ההלכה הזאת. ולכן, הנה בבקשה בית הלל צדקו שההנהגה הנכונה כיום זה לפי מה שהם קבעו, ואיך הם זכו לזה? מתוך שענוותנים הם, זאת אומרת, היה להם יותר מידת הענווה. פלאי פלאים מה זה קשור אחד לשני? מה זה קשור? אולי פלוני הוא לא כל כך ענוותן אבל תראה אותו הוא מאוד מפולפל והוא מאוד חריף ויש לו זיכרון הפלא ופלא. אז מה אתם רואים, שזה כן קשור! למה זה כן קשור? כי כמו שאנחנו תמיד חוזרים ואומרים התורה היא חיה ונושמת, התורה זה לא משהו דומם. שיהיה ברור, התורה זה לא משוואה הנדסית, התורה היא נושמת, היא מדברת, היא חיה כמה פעמים דיברנו על זה מוקדם ומאוחר בתורה וכו'. התורה זה האישה שלנו , היא מכסה לפעמים, היא מגלה, היא רומזת, היא מדברת, היא חיה, והיא מתגלה רק למי שמאוד מאוד מוצא חן בעיניה. 
רק מה, למה זה בספירת העומר? אתם יודעים? יש הרי מהלך נפלא שמדברים עליו בדרך כלל בספירת העומר. שאנחנו בחג הפסח, ברוך השם, זכינו למדרגות גבוהות ועצומות. זכינו רבותיי להתגלות. אלוקים הפלא ופלא ובמורא גדול זה גילוי שכינה. ולאחר מכן הסתלקו המדרגות הללו. וחוזרים לספירת העומר על מנת שאנחנו נוכל לעשות בזה קניין שלנו, קניין! אז כל המפרשים שואלים מה העניין, לתת לנו כאלה אורות גדולים, ולאחר מכן במוצאי החג לסלק אותם מאיתנו, ועכשיו שנתחיל לטפס עוד הפעם מחדש, מה העניין? ההסבר הוא, שכותבים המפרשים, ובעל הלשם מאוד מרחיב בזה בצורה נפלאה, שדבר שהוא בא בצורה ניסית, בצורה של מתנה, בצורה שהיא בלי יגיעה. הוא לא מתקיים! זאת אומרת, זה נעשה לצורך שעה, אבל אין לזה קיום. כך מסביר את הדברים הללו על פי סודם של דברים בעל הלשם. אני רוצה להראות לכם כמה דוגמאות שזו ההנהגה של השם יתברך איתנו, הנהגה נפלאה שאנחנו צריכים שזה יהיה על ידי עמל על ידי היגיעה שלנו, זה יהיה קניין, ראשית, אנחנו מכירים את הגמרא כולנו במסכת נידה דף ל: שאומרת שמה שכאשר התינוק נמצא במעי אמו, מה כתוב שמה? אתם אומרים מלאך מה עושה? מלמד אותו את כל התורה, וכאשר הוא יוצא משכיח אותו, רבותיי יקרים לא להיפגע, אתם טועים! לא כתוב ככה בגמרא, אני מאוד אשמח למסכת נידה להראות לכם את הדברים בפנים, אפילו שאחד מקנייני התורה זה אמונת חכמים והייתם צריכים להאמין בלי שאני אראה לכם אבל בגלל שאני לא חכם אז לכן זה הכל בסדר... עדיף שתראו בפנים.
רבותי היקרים, אני אוכיח לכם שתי דברים א, לא כתוב שמלאך מלמד אותו את התורה, שימו לב לא כתוב שמלאך מלמד אותו את התורה, זה דבר אחד. דבר שני, המלאך שמשכח לו את התורה זה לא מי שלימד אותו את התורה. הנה, בבקשה, מסכת נדה ל:, זה סתם דקדוק בגמרא שבדרך כלל מתבלבלים בו, הנה. ומלמדין אותו כל התורה כולה תראו את הלשון ומלמדין אותו כל התורה כולה, לא כתוב מלאך מלמד אותו כתוב ומלמדים אותו לא כתוב מי מלמד אותו. שנאמר ויורני ויאמר לי יתמך דברי לבך שמור מצוותי וחיה ואומר בסוד אלוה עלי אהלי וכו'. וכיוון שבא לאוויר העולם בא מלאך וסוטרו על פיו ומשכח כל התורה כולה, שנאמר לפתח חטאת רובץ, פלא פלאים. אז שימו לב שכאשר כתוב שמלמדים אותו כתוב ומלמדים אותו בלשון רבים. וכאשר משכחים כתוב בא מלאך משמע שבא המלאך וסוטרו ומשכחו. זאת אומרת זה מלאך אחר